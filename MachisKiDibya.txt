zeher ki botal, neend ki goli, pankha, rassi sab kuch hai,

maut ka jazba, zee-ast se nafrat or udaasi sab kuch hai



mere baad zamee'n waalo se khaliq nipty ga

jis k paas aqeem, jahnnum, aag, or mitti sab kuch hai



jab main kisi dost se guft o shaneed krta hu, to meri guftagu se wo aksar smjhty hain k main clinically depressed hu, mujhy koi rog hai, main dukhi hu aur khud ko maarna chahta hu. meri guftagu kaafi nihilistic hoskti hai, jismain absurdism ka tarka or efilism ki khushbu aati hai. main pareshan nahi hu, balky apny aap ko khushnaseeb tasavvur krta hu, generally khush hu, or thora narcissistic bhi hun. meri zindagi main bohat se logo k muqaably kafi saari asaaniya hain. ye bhi nahi k mujhy insaniyat se koi nafrat hai ya kuch or. 



jab bhi main koi nihilistic baat krta hu, to log mujhy manfi jawab dete hain. har baat ka koi objective hota hai, jis k tanazur main aap apna argument rkhty ho. is manzar main na jaany kyu log ye samajhty hain jese zinda rehna acha hai, ya sahi hai, ya natural hai, or maut ko aisy samajhty hain k wo unnatural hai, koi aisi cheez hai, jo dur rehni chahiye hamsy. unki tamam baaty, is assumption k saath lais hoti hain, k apko zinda rehna chahiye, or marna nahi chahiye. jab k mere nazdeek dono cheezy aik jesi hi, be-maini hain. dono aik barabar hain. balky ye kaha ja skta hai k maut ka main zyada aadi hu, main qareeb 14 arab saal se murda tha, ye kuch 60 70 saal, agar main kisi or trah se nahi mrta to, zinda rahu ga, phir wohi purana ghar.



mere nazdeek jeene main marny se koi zyada behtari nahi hai. and i find this revelation to be quite liberating. main janta hu, k koi jo bhi kary us ka koi maqsad nahi hai. koi maini nahi hai. agar uska kaam, qabil-e-daad hai to mere liye hai, hoskta chand or k liye ho or bas. insaniyat ka bazahir koi maqsad nazar nahi aata. ya kam se kam samajh main nahi aata. shayad evolution se ghalati hogayi, zahanat dene k chakkar main, aik unintended consequence k tor par insaano ko sentience mil gayi. phir insaano ne taraqi kar li, or itni raftar se ki k survival uski awwaleen tarjeeh na raha. jadid muaashry ne, aksariyatan dunya main, ussy jaan or sehat ki kisi had tak amaan de di. ab wo bandar jisny dimaagh hasil hi isliye kiya tha k zinda reh saky, uska raison detre (reason of being) mar gaya. 



lekin wo dimagh to nahi mara, zahir hai, evolution ulta nahi ja skta. to jese oscar wilde kehta hai k, There Are Only Two Tragedies. One Is Not Getting What One Wants, and the Other Is Getting It. life or zindagi ka sirf or sirf aik maqsad hota hai, survival. kuch log multiplication or reproduction ko bhi kehte hain, lkin i consider both of these things as one and the same. immortality is not really suitable for evolution, not because resources would run out, but because, there is no change in the organism, no evolution, and if the environment changed too drastically, it would be fatal for the life form. reproduction main random mutations se improvement aati rehti hai. 





kher zindagi ka sirf aik hi maqsad hai, or apni tareekh main pehli baar, evolution ko itni kamyaabi mili, k kuch jandaaro k liye survival taqreeban guarenteed hogya. or ye itna jald hua k bandar ko evolve hony ka waqt hi nahi mila. intelligence outpaced and outran evolution. to ye bandar, jo hunting, gathering or foraging k liye bana tha, ye sab krny ki ab usy koi zarurat na rahi. zinda to wo hai. lkin ab kary kya. pehle to shikaar krna tha, khana akatha krna tha, zinda rehna tha. ab ussy khany k hasul k liye mehnat krna thi. welfare states main to bandar ko iski bhi zarurat na rhi. to usny apni khaslat par kaam krty huy, cheezy akatha krna shuru kr deen. paisa, cheeni, nasha, zameen taqat wagera. paisa or taqat aik hi cheez hain, bandro main heirarchy hoti hai, or heirarchy main upar aany k liye ap ko koi jawaz chahiye, or wo jawaz kabhi divine or kabhi majority se power ki surat main hi aata hai. cheeni milna bohat mushkil tha us zamaany main, to bandro ne cheeni khana or jama krna shuru kr di. bandar teritorial bhi thy, to zameen par qabza bhi taqat k hasul ka zariya tha, is ne phir feudalism ko janam diya. 



kher bandar ab apny asal se hat chuka tha. to bandar koi koi instruction manual ya bara bhai to mila nahi tha, jo ussy batata k ab ussy kya krna hai. bandar akela tha. na samajh. lalchi, expansionist, bandar nafrat krny laga, bandar ne phir tabahi shru kr di. or na jaany kitna khun bahaya, dusry bandro ka to bahaya hi, gher-bandro ki baat bohat kam hoti hai. is ny puri puri naslain gher - bandaro ki shikaar kr k, ya bas aik unintended consequence ki shakal main, khatam krdi. bandar k haath machis ki dibya lag gayi thi, ussy pata na tha k ussy kya krna hai. to aisy main bandar ne wohi kiya jo aik bandar krta hai, jab usky hath machis lag jaye, usny jangal ko aag laga di. 



zindagi ki tareekh main pehli baar, aisa hua, k aik jandaar k bhuk se marny k chances usky overeating se marny k chances se kam hogye. or ye bohat recent hai. itna recent k insani zubaano main, khaany ki kami se marny k liye alfaaz milty hain, starvation, Pǔtōnghuà, bhūkhamarī, incanion or famine wagera, lkin aisa koi lafz milna bohat hi mushkil hai, jis ka literal meaning zyada khany se marna ho. insaani zabano ko abhi utna waqt hi nahi mila k wo is nayi cheez ko incorporate kr skain. english main bhi word overeating hai. jo k compound word hai, or iski literal implication death nahi hai. lkin is sab k unintended consequences bhi thy. itni autonomy kabhi kisi jandaar k paas nahi ayi. jitni insan k paas aagyi or ye wahid jandar ban gaya, jo apny aap ko maar saky. khudkushi suicide kar saky. zindagi ka aik hi maqsad tha, zinda rehna, or jab usny wo pura kar liya, to us hal ne, unhi jandaaro ko ye salahiyat de di k wo apny wajud k hony k maqsad se bilkul ulat kaam kr sakain, apna wajud khatam kr sakain. how ironic.



is sab main evolution ne bandar ko aik or tohfa bhi diya. oxytocin or is jese kayi or. bandar k bachy ki nigehdaasht krna bohat mushkil kaam tha. is k bachy ka sir kaafi bara tha, is wjah se ye baqi jandaaro ko muqaably main, kuch premature hi paida hojata tha. ab evolution ne lust k zariye bacha to paida krwa liya, lkin iski dekhbhaal kon kary? un waqto main, apni jaan se hat k kisi ko dekhna, qareeb qareeb, death warrant par sign krna hota tha. halanky parental love baqi jandaro main bhi kafi common hai, lkin hamary haan kuch zyada interesting is liye hai k isny aik naya phenomenon mutaarif karaya, romantic love. aik male or female ka ta hayaat sirf aik dusry k saath rehna, is not something unqiue to monkeys. lkin koi dusra jandaar, apni mehbooba ko khat nahi likhta, usky liye shyari nahi krta. usky liye jangain nahi lrta. koi dusra jandaar koi aisa kaam apny mehboob k liye nahi kry ga, jissy uska survival khatry main par jaye. lkin bandar issy fantasize krty hain. albata mujhy is deyo se kushti ka moqa nahi mila, lkin mujhy nahi lgta k ye koi na qabil-e-shikast mukhalif h. 



ye batany ka maqsad ye hai k bohat se insaano ne jab ye pucha k unki zindagi ka maqsad kya hai? kyunky pehle unhy ye sawaal puchny ki zarurat kabhi pesh nahi ayi thi. to unho ne apni zaat se bahir maqsad talash kiya. or phir maqsad ki talash main aik nahi to dusri kisi cheez ki ghulami ikhtyaar kr li. koi bacho ka ghulaam ban gya, koi joru ka, koi khuda ka, koi peer ka, koi paisy ka, koi dolat ka, koi taqat ka, koi nashy ka, koi pleasures of the flesh ka, koi kaam ka. or ussi ghulaami main, ussi nashy main dhut wo apni zindagi guzaarny laai. and this monkey doesnt blame them, wo karain bhi to kya? ye bandar kon hota hu unhy batany wala, k is maqsad ki ghulami behter hai. ya unky maqsad ki ghulami buri hai. dono ghulaami hi to hain. dono nasha hi to hain, aik saraab, aik dhoka, jiski bunyaadain khokli hain, jisky andar kuch nahi hai. jisky andar dekhne par sirf aik khaa jaany wala andhera nazar aata hai. kisi ghulami, kavish, khwaab nashy ki khudai kro, usko kuredo, usko kholo to usmain yahi andhera yahi abyss mily gi. all consuming. 



phir kuch insaan sochty hain k, wo jo bhi kr len kya faida hona hai. agar jannat hai bhi to kya farq parta hai? eternal reward? jiski koi sense nahi banti? agar jahannum hai bhi to kya? agar kuch nahi bhi hai to kya? kya main bas aik aisa wajud hu, jissy kuch inaam ka lalach de kr kuch karwa liya jaye, jissy kuch saza se dara kr kuch karwa liya jaye? 



bandar ko ye baat kuch ajeeb lagti hai. phir bandar apny andar mojud us andhere se mukhatib hota hai, us abyss se puchta hai, k main kya karu? mujhy kya krna chahiye? or andhere se usy jawaab milta hai khamoshi. kuch bhi nahi. phir bandar ye sochta h, k shyd mere is sawaal ka koi jawab hai bhi nahi. shyd main aik hadsa hi hu. lkin aisa sochna bandar ko behar haal bura mehsus krwata hai, or bandar ko pasand nahi aata. phir badar kaano par awaaz phenkny wala aala laga kr, dusry bandro ki compositions sunty huy, apny samny mojud na jaany kese chalny waly aaly par, khat khat ungliya dabana shuru kr deta hai. k shyd likhty likhty bandar ko koi jawaab mily. lkin the abyss is silent and the silence is deafening. 



bandar is natijy par pohnchta hai k reason, mantaq, logic, ussy yahi tk pohncha skty hai, usy jeeny ki wjah nahi de skty. to bandar in ko abandon krty huy agy barhta hai. bandar apny dil par dastak deta hai, jissy najaany wo kitni azal pehle aag laga chuka tha. bandar ko jab koi jawab nahi milta to wo darwaaza ukhar kar andar chala jata hai, or andar ussy jhulsy huy sehme huy kuch adh mary jandaar milty hain. bandar unhy bahir aany k liye kehta hai, lkin un main se koi bhi bahir aany par amaada nahi tha. bandar ne or tajasus k ilawa, khushi, gussy, gham, har emotion ko is buri tarah marny ki koshish ki, k wo abhi tak us nuqsan ka kafaya na kr ska. mantaq k naam par, logic ki chah main, usny apni insaniyat ka qatal kiya. bandar ko ab kuch cheezy achi lagny lagi hai, kabhi kuch cheezy buri bhi lagti hain. ab bandar k tassuraat k peechy kabhi kabhi kabhi, wo jazba waqye mojud bhi hota hai. sirf imitation nahi hota. bandar ahista ahista behter ho rha h. bandar ab chahta hai k khushi k liye zinda rahy, bandar k zehen main jo baaty pedaish se thok di gayi hain, un k hisaab se khushi talaash kry, suffering ko kam se kam kry, apny main, or apny ird gird bhi. 



mujh se agar koi pehle kabhi sawaal krta k wo khudkushi kyu na kary, to mere paas koi jawab nahi tha. lkin ab agar koi mujh se yahi sawaal dobara puchy to is bandar k paas jawab to koi nahi hoga, lkin ye bandar apni bharpur koshish kry ga k us dusry bandar ko marny na de. bandar mantaq or logic ko kherbaad keh chuka, bandar sirf kisi or ko marta dekh nahi skta. 





pas'z murda is qadar hain k hai shuba ham ko meer

tan main hamary jaan kabho thi bhi ya nahi





a random thought, life feels like a super organism as a whole. tamaam jandaar is wjah se marty hain, taky change aye, or agli nasal us khas environment main better suited ho. isi wjah se evolution main hamain bohat kam trends immortality ki trf milty hain. life wants to multiply, spread out as a whole. jisny bhi issy banaya, ye isky andar racha basa diya. or ham bhi isi zinda rehne k chakkar main aik step hain. P.S. likhny main baitha tha self k upar. ye kya likh diya.
